
<h2 class="h3 title-2">Intro</h2>

<p>
Na základe zákona o štátnom jazyku Slovenskej republiky podľa ktorého sa štát „stará o kodifikáciu štátneho jazyka a o zvyšovanie jazykovej kultúry“ dostali ministerstvá a ostatné orgány štátnej správy za úlohu zriadiť terminologické komisie v spolupráci s Jazykovedným ústavom Ľ. Štúra SAV.


<p>
Terminologické komisie by mali zjednocovať a ustaľovať odbornú terminológiu, mali by sa orientovať na prípravu reedícií terminologických slovníkov a na vypracovanie nových slovníkov z odborov, ktoré zatiaľ terminologické slovníky nemajú.
</p>


<p>
Tieto slovníky sú dôležité pre všetkých, ktorí vytvárajú (a tiež prekladajú) rôzne firemné či legislatívne materiály. Obsahujú výklad nejasných slov, pojmov alebo skratiek a slúžia na to aby mali vytvorené materiály vyššiu úroveň tak, že bude terminológia používaná správne a jednotne.
</p>



<h2 class="h3 title-2 m-t-8-medium m-t-10-large title-2">Problém</h2>

<p>
Komisie však nemajú k dispozícii spoločnú digitálnu platformu, ktorá by im umožnila nové termíny jednotným spôsobom rozširovať a upravovať. V súčasnosti existuje na úradoch a ministerstvách 23 terminologických komisií a každá z nich zverejňuje slovníky odlišným spôsobom.
</p>


<p>
Výsledkom je, že väčšina terminologických slovníkov nemá jednotný vzhľad ani štruktúru a vo viacerých prípadoch sú spracované v “nekonečných” PDF dokumentoch, ktoré majú obmedzené možnosti zobrazovania, filtrovania údajov.
</p>


<p>
Čerešničkou pre používateľov je aj fakt, že webstránky orgánov štátnej správy nie sú konzistentné či už z hľadiska funkcií, farieb, písma alebo iných vizuálnych prvkov čo navyše komplikuje vyhľadávanie obdobných dokumentov.
</p>



<h3 class="h4 m-t-4-medium title-2">Ukážky aktuálnych slovníkov</h3>

<p>
<b class="h4">01. Slovník pojmov z oblasti informatizácie spracovaný ako PDF dokument</b><br>
60 strán a viac ako 600 odborných skratiek a pojmov

<br><br>

<a class="href" href="http://informatizacia.sk/ext_dok-metodicky_pokyn_glosar_pojmov/3482c"><b>Stiahnuť PDF verziu, slovník informatizácie</b></a>
</p>


{{{getPicture 'glosar-informatizacia' 'jpg' '' 'Náhľad, slovník pojmov z oblasti informatizácie, PDF dokument'}}}


<p>
<b class="h4">02. Ministerstvo dopravy, dopravná terminológia</b><br><br>
<a class="href" target="_blank" href="http://informatizacia.sk/ext_dok-metodicky_pokyn_glosar_pojmov/3482c"><b>Stiahnuť PDF verziu slovníku, Dopravná terminológia</b></a>
</p>


{{{getPicture 'glosar-doprava' 'png' '' 'Náhľad, Dopravná terminológia'}}}


<p>
<b class="h4">03. Výkladový terminologický slovník elektronických komunikácií</b><br><br>
Odkaz na web:<br>
<a class="href" target="_blank" href=" http://62.197.242.171/iecd/new/Vyklad_new.asp">
http://62.197.242.171/iecd/new/Vyklad_new.asp
</a>
</p>


{{{getPicture 'term-elektro' 'png' '' 'Náhľad, terminologický slovník elektronických komunikácií'}}}


<p>
Ako sa uvádza v Koncepcii starostlivosti o štátny jazyk Slovenskej republiky je v záujme celej vedeckej a odbornej verejnosti vybudovať banku termínov a sprístupniť ju v elektronickej podobe.
</p>


<p>
Keď už budeme mať jeden centralizovaný autoritatívny terminologický zdroj, môžeme podľa neho opravovať text legislatívy, učebníc a iných diel. Potom sa bude ľahšie terminológia dopĺňať o nové termíny a korigovať existujúce definície a preklady.
</p>


<p>
Pokial tieto komisie nebudú mať presne nariadené akým spôsobom spracovať, rozširovať a zverejňovať terminológiu nikdy sa nám nepodarí vybudovať obdobný centralizovaný terminologický zdroj dostupný pre všetkých používateľov. V súčasnosti sa tu bavíme
o stovkách až tisíckach odborných pojmov, ktoré sú spracované len v bežných dokumentoch (ako napr. PDF, Word dokumentoch ako je uvedené vyššie) zverejnených na stránkach úradov a ministerstiev. V takto spracovaných dátach nie je možné efektívne vyhľadávanie
ani ich indexovanie prehliadačmi či ich dostupnosť z ostatných bežných zariadení, tabletov, smartphonov a pod.
</p>


<p>
To však do budúcnosti predstavuje problém nakoľko raz bude potrebné exportovať data z týchto dokumentov do centralnej databázy
čo predstavuje veľkú časovú a finančnú náročnosť.
</p>



<h2 class="h3 title-2 m-t-8-medium m-t-10-large title-2">MOŽNÉ RIEŠENIA</h2>

<p>
Stále by bolo možné za týmto účelom využiť existujúce riešenia ako napr. <a class="href" href="https://terminologickyportal.sk/komisie.html" target="_blank">Terminologický portál</a>, ktorý síce tvrdí, že laickej verejnosti ponúka dostupné terminologické zdroje a informácie na jednom mieste no nie je to tak úplne pravda.
</p>


<p>
V skutočnosti su tieto informácie zverejnené na desiatkach webových stránok štátnych orgánov a pre bežného používateľa je pomerne náročné sa k týmto zdrojom dopracovať. Len si skúste nájsť slovník pojmov z oblasti informatizácie na ich oficialnom webe - <a class="href" href="http://informatizacia.sk/" target="_blank">http://informatizacia.sk/</a></p>


<p>
Terminologický portál by mohol byť v budúcnosti obdobnou centralizovanou databázou pre terminologické komisie za účelom rozširovania a spracovania ich odbornej terminológie. Pre tieto účely som vytvoril jednoduchý prototyp v ktorom prezentujem
možnosti takejto aplikácie. Každý člen terminologickej komisie na úrade alebo ministerstve sa môže do tohto systému prihlásiť a spravovať všetky termíny na jednom mieste.

<br><br>
<a href="https://www.figma.com/proto/21aDVs0bkTkyX7wicJQRyo/Terminologicke-komisie?node-id=1%3A847&viewport=744%2C317%2C0.1331312507390976&scaling=min-zoom" class="href" target="_blank"><b>Zobraziť prototyp aplikácie</b></a>
</p>



<h3 class="h4 m-t-4-medium title-2">NÁHĽADY APLIKÁCIE</h3>

<p>
Strohý vizuálny dizajn Bootstrapu na ktorom je postavený súčasný terminologický portál dostal update tak aby zlepšil 
celkovú čitatelnosť a zjednodušil navigáciu na webstránke. Dizajn je inšpirovaný podľa webu slovensko.digital použitými farbami a typografiou. Používateľ má možnosť vyhľadávať termíny v rámci jednej aplikácie
bez presmerovania na externé zdroje.
</p>



{{{getPicture 'index-term' 'png' '' 'Zoznam "všetkých" terminologických komisií SR'}}}


<p>
Každá terminologická komisia má vlastnú úvodnú stránku kde podľa nariadenia musí opísať svoju činnosť, zverejniť jednotlivé terminologické slovníky na ktorých pracuje a tiež členov komisie ako aj štatút a rokovací poriadok a kontaktné údaje.
</p>


{{{getPicture 'stranka-uradu' 'png' '' ''}}}


{{{getPicture 'vybrany-slovnik' 'png' '' 'Slovník geodézie, kartografie a katastra'}}}


{{{getPicture 'vybrany-termin' 'png' '' 'Detailná stránka vybraného termínu'}}}

<br><br>

<p>
Jednoduché full-text vyhľadávanie prevedie používateľa nájdenými termínmy v rámci vybraného slovníku ako aj termínmy, ktoré si zobrazil pri poslednom hľadaní. 
</p>


{{{getPicture 'real-time-search' 'png' '' ''}}}


{{{getPicture 'real-time-typing' 'png' '' 'Full-text vyhľadávanie'}}}


{{{getPicture 'found-terms' 'png' '' 'Zobrazené výsledky vyhľadávania'}}}





{{#>footer}}

   {{{getProject projects.project1}}}

   {{{getProject projects.project3}}}


{{/footer}}





