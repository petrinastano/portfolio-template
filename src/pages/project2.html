<h2 class="h3 title-2">Intro</h2>

<p>
Očná klinika iClinic patrí medzi popredné kliniky v Európe zamerané na odstránenie alebo korekciu dioptrií laserovou operáciou oči. S rastúcim záujmom o tento zákrok spoločnosť postupne rozšírila svoje pôsobenie najmä na Slovensku a v zahraničí.
</p>



<p>
Aby bolo možné aj v budúcnosti naďalej expandovať a zároveň udržať bezproblémový chod ambulancii potrebovali lekári vytvoriť systém, ktorý im umožní efektívne spravovať údaje a koordinovať svoje aktivity.
</p>



<h2 class="h3 title-2 m-t-8-medium m-t-10-large title-2">Moja úloha</h2>

<p>
Mojou úlohou bolo navrhnúť a otestovať vizuálny dizajn webaplikácie, ktorá bude odborníkom pomáhať plánovať lekárske úkony a dokumentovať zdravotné informácie o ich pacientoch.
</p>



<h2 class="h3 title-2 m-t-8-medium m-t-10-large title-2">Prieskum</h2>

<h3 class="h4 m-t-4-medium title-2">Rozhovory</h3>

<p>
Prieskum som odštartoval sériou rozhovorov s lekármi priamo v priestoroch kliniky. Cieľom rozhovorov bolo preskúmať:
</p>

<ul>
	<li>Spôsoby ako lekári plánujú svoje aktivity na klinike</li>
	<li>Ako spracovávajú informácie o pacientoch</li>
	<li>Ktoré postupy oceňujú, chcú zachovať a ktoré z nich je naopak potrebné zmeniť alebo zlepšiť</li>
	<li>Ciele ktoré im má nový systém pomôcť dosiahnuť</li>
	<li>Podľa čoho budeme vedieť či sme tieto ciele dosiahli</li>
</ul>




<h3 class="h4 m-t-4-medium title-2">Priebeh pozorovania</h3>

<p>
Dôležité bolo tiež zistiť od lekárov aký softwer doteraz používali a kde v rámci tohto systému existujú
možnosti na zefektívnenie určitých procesov na klinike.


Toto pozorovanie prebiehalo tak, že lekár pri používaní pôvodného softwéru podrobne komentoval vykonávané kroky ako napr. vyhľadávanie, zaevidovanie pacienta do databázy atď. V priebehu týchto krokov som spisoval čo najviac poznámok o všetkom čo sa zdalo byť mätúce či nejednoznačné vrátane rôznych návrhov a otázok.


Cieľom tohto pozorovania je zároveň zistiť:
</p>


<ul>
	<li><b>Pozitívny feedback</b>, napr. funkcie, ktoré užívatelia oceňujú z hľadiska použíteľnosti a potrebujú ich zachovať</li>
	<li><b>Kritika</b>, čo je frustrujúce alebo časovo náročné vykonať, napr. opakujúce sa úkony</b></li>
	<li><b>Nápady</b>, návrhy na vylepšenie existujúcich a nových funkcií</li>
</ul>




<h3 class="h4 m-t-4-medium title-2">Analýza</h3>

<p>
Po skončení úvodného prieskumu som zhromaždil všetky poznámky získané počas rozhovorov a pozorovaní a na základe vzájomných vzťahov ich rozdelil do kategórii. Tento spôsob mi pomohol zorganizovať množstvo údajov a získať kompletný obraz o doterajšom výskume. Pri tvorbe návrhov som sa opieral o kľúčové zistenia ako:
</p>

<ul>
	<li>frustrácie používateľov</li>
	<li>nové požadované funkcie</li>
	<li>funkcie, ktoré užívatelia oceňujú</li>
	<li>situácie, ktoré miatli používateľov</li>
	<li>problémy efektívnosti</li>
	<li>riešenia, ktoré si používatelia vytvárali</li>
</ul>




<h3 class="h4 m-t-4-medium title-2">Zistenia</h3>

<p>
Každý lekár poskytuje starostlivosť určitému počtu pacientov s ktorými je počas celého procesu liečby v kontakte. Keďže je o tento lekársky zákrok veľký záujem musia lekári na niekoľko dní až týždňov plánovať lekárske úkony, ktoré budú vykonávať.
</p>


<p>
Pre lekárov bolo kľúčové aby sa v rozhraní aplikácie dokázali pomocou kalendára rýchlo presúvať medzi jednotlivými dňami v mesiaci a editovať termíny. Podmienkou bolo aby kalendár zvýrazňoval tie dni v ktorých sú už rezervované termíny pre pacientov.
</p>


<p>
Počas dňa dokážu lekári prijať iba určitý počet pacientov. Potrebujú preto sledovať koľko termínov majú v jednotlivých dňoch naplánovaných a ako veľmi budú ambulancie vyťažené. Na zvýraznenie dátumov v kalendári sú preto použité rozličné farby. Každá z farieb charakterizuje iný stupeň obsadenosti ambulancie.
</p>


<ul>
	<li>Zelená farba predstavuje napr. (od 6 - 14 termínov) za deň</li>
	<li>Červená farba predstavuje vrchnú hranicu (15 - 20 termínov)</li>
</ul>


{{{getPicture 'index' 'png' '' 'Rozhranie hlavnej stránky, ktorá sa lekárovi zobrazí po prihláseni do aplikácie'}}}


<p>
V rámci aplikácie je kalendár umiestnený vertikálne v ľavom panely, ktorý je samostatne rolovatelný.
Toto rozloženie umožňuje používateľom pomocou scrolovania rýchle presúvanie medzi mesiacmi a zároveň zobrazuje obsadenosť ambulancie v ďalších dňoch a mesiacoch.
</p>


<p>
V pravej časti je zobrazený zoznam registrovaných termínov pre vybraný deň v mesiaci.
</p>




<h3 class="h4 m-t-4-medium title-2">Pacienti</h3>

<p>
Každý pacient má v aplikácií vytvorený svoj osobný profil. Lekár si v ňom môže overiť kontaktné údaje, skontrolovať naplánované termíny alebo predpísať pacientovi lieky.
</p>


{{{getPicture 'pacient' 'png' '' 'Profil pacienta'}}}


<h3 class="h4 m-t-4-medium title-2">Ďaľšie funkcie v rámci aplikácie</h3>

<ul>
	<li>Personalizovaná stránka pre doktora, zoznam pridelených termínov a pacientov</li>
	<li>Vytvoriť nový termín, objednať pacienta</li>
	<li>Vyhladávať v termínoch podľa osoby alebo lekárskeho úkonu (fulltext vyhľadávanie)</li>
	<li>Filtrovať termíny podľa typu lekárskeho úkonu</li>
</ul>


{{{getPicture 'pacienti' 'png' '' 'Zoznam evidovaných pacientov'}}}


{{{getPicture 'novy-pacient' 'png' '' 'Formulár pre zaevidovanie nového pacienta do databázy'}}}





{{#>footer}}

   {{{getProject projects.project1}}}

   {{{getProject projects.project3}}}


{{/footer}}





